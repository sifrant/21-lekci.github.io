---
layout: lesson
title: Předmluva
quote: "Alenka spadla <br/> d <br/> o <br/> l <br/> ů <br/> do nOry, <br/> narazila si hlavu <br/> a poranila si duši."
audio: /assets/audio/21lessons/0-00.m4a
permalink: preface
order: ch0-00
toc: true
---

Pád do Bitcoinové králičí nory je zvláštní zážitek. Stejně jako mnozí jiní, 
mám i já pocit, že jsem se během posledních pár let studia Bitcoinu naučil víc, 
než za dvě desetiletí formálního vzdělávání.

Následující lekce jsou destilátem toho, co jsem se dozvěděl. Poprvé jsem je 
publikoval jako sérii článků s názvem ["Co jsem se naučil z Bitcoinu"][I], a to, 
co následuje, lze považovat za druhé vydání původní série.

Stejně jako Bitcoin, ani tyto lekce nejsou statickou záležitostí. Plánuji na nich 
pravidelně pracovat a v budoucnu vydávat aktualizované verze a další materiály.

Na rozdíl od Bitcoinu nemusí být budoucí verze tohoto projektu zpětně kompatibilní. 
Některé lekce mohou být rozšířeny, jiné přepracovány nebo nahrazeny. Doufám, 
že některé z příštích vydání bude něco, co budete moci držet v rukou, ale zatím 
nechci nic slibovat.

Bitcoin je nevyčerpatelný učitel, a proto netvrdím, že jsou tyto lekce všeobjímající
nebo úplné. Jsou odrazem mé osobní cesty králičí norou. Lekcí existuje mnohem více
a každý člověk se po vstupu do světa Bitcoinu naučí něco jiného.

Doufám, že pro vás budou tyto lekce užitečné a že proces jejich poznávání 
prostřednictvím čtení nebude tak namáhavý a bolestivý, 
jako jejich učení se z první ruky.

[Gigi][dergigi]

<!-- Internal -->
[I]: https://dergigi.com/2018/12/21/philosophical-teachings-of-bitcoin/

<!-- Twitter -->
[dergigi]: https://twitter.com/dergigi

<!-- Wikipedia -->
[alice]: https://en.wikipedia.org/wiki/Alice%27s_Adventures_in_Wonderland
[carroll]: https://en.wikipedia.org/wiki/Lewis_Carroll
