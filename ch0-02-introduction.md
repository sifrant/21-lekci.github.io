---
layout: lesson
title: Úvod
quote: "\"Ale já nechci jít mezi šílené lidi,\" poznamenala Alenka.</br> \"No, s tím nic nenaděláš,\" řekl Kocour: \"Všichni jsme tu blázni. Já jsem šílený. Ty jsi šílená.\"</br> \"Jak víš, že jsem blázen?\" zeptala se Alenka.</br> \"Musíš být,\" odvětil Kocour, \"jinak bys sem nechodila.\"</br>"
audio: /assets/audio/21lessons/0-02.m4a
permalink: intro
order: ch0-02
toc: true
---

V říjnu 2018 položil Arjun Balaji nevinnou otázku: [*Co jste se naučili od 
Bitcoinu?*][this question] Poté, co jsem se pokusil na tuto otázku odpovědět 
v krátkém tweetu, a žalostně neúspěšně, jsem si uvědomil, že věcí, které 
jsem se naučil, je příliš mnoho na to, abych na ně mohl odpovědět rychle. 
Pokud vůbec.

Věci, které jsem se naučil, se samozřejmě týkají Bitcoinu - nebo s ním alespoň 
souvisejí. Nicméně, i když jsou zde některé z vnitřních mechanismů Bitcoinu 
objasněny, následující lekce nejsou vysvětlením toho, jak Bitcoin funguje nebo 
co to je. Mohly by však pomoci prozkoumat některé ze záležitostí, jichž se 
Bitcoin dotýká: filosofické otázky, ekonomické skutečnosti a technologické 
inovace.

Jednadvacet lekcí je strukturováno do svazků po sedmi, což vyúsťuje ve tři 
kapitoly. Každá kapitola se na Bitcoin dívá jinou optikou a extrahuje z něj 
poučení, která lze získat při zkoumání této podivné sítě z různých úhlů 
pohledu.

[Kapitola 1][chapter1] zkoumá filosofické učení Bitcoinu. Souhru neměnnosti 
a změny, koncept skutečné vzácnosti, neposkvrněné početí Bitcoinu, problém 
identity, rozpor replikace a polohy, sílu svobody slova a hranice poznání.

[Kapitola 2][chapter2] se zabývá ekonomickým poznáním Bitcoinu. Lekce 
o finanční nevědomosti, inflaci, hodnotě, penězích a jejich historii, 
bankovnictví frakčních rezerv a o tom, jak Bitcoin mazaně a oklikou znovu 
zavádí zdravé peníze.

[Kapitola 3][chapter3] se věnuje některým poznatkům získaným při zkoumání 
technologie Bitcoinu. Proč je v číslech síla, úvahy o důvěře, proč určování 
času vyžaduje práci, jak je pomalý vývoj a nenarušování systému předností, 
a nikoli chybou, co nám může vznik Bitcoinu říci o soukromí, proč cypherpunkeři 
píší kód (a ne zákony) a jaké metafory by mohly být užitečné pro zkoumání 
budoucnosti Bitcoinu.

Každá lekce obsahuje v textu několik citátů a odkazů. Pokud jsem nějakou 
myšlenku prozkoumal podrobněji, najdete odkazy na mé související práce v části 
"Za zrcadlem". Pokud byste rádi šli hlouběji, odkazy na nejdůležitější materiály 
jsou uvedeny v části "Dolů králičí norou". Obojí najdete na konci každé lekce.

Přestože jsou určité předchozí znalosti o Bitcoinu přínosné, doufám, že tyto 
lekce zvládne strávit každý zvídavý čtenář. I když některé z lekcí spolu 
souvisejí, každá by měla být schopna obstát sama o sobě a lze je číst samostatně. 
Technickému žargonu jsem se snažil maximálně vyhýbat, avšak některým slovíčkům, 
specifickým pro danou oblast, se nelze zcela vyvarovat.

Doufám, že můj text poslouží ostatním jako inspirace, aby se ponořili pod povrch 
a prozkoumali některé z hlubších otázek, které Bitcoin vyvolává. Moji vlastní 
inspiraci mi poskytlo množství jiných autorů a jim všem jsem neskonale vděčný.

V neposlední řadě: cílem mého psaní není vás o čemkoli přesvědčovat. Mým cílem 
je přimět vás k zamyšlení a ukázat vám, že Bitcoin je mnohem víc, než se na první 
pohled zdá. Nemohu vám ani říct, co Bitcoin je, nebo co vás naučí. To si budete 
muset zjistit sami pro sebe.

> "Po tomhle už není cesty zpět. Vezmeš si modrou pilulku - příběh skončí, 
> probudíš se ve své posteli a budeš věřit tomu, čemu chceš věřit. Vezmeš 
> si červenou pilulku - zůstaneš v Říši divů a já ti ukážu, jak hluboko 
> králičí nora vede."
> <cite>[Morpheus][Morpheus]</cite>

{% include image.html path="./assets/images/bitcoin-orange-pill.jpg" %}

[Morpheus]: https://en.wikipedia.org/wiki/Red_pill_and_blue_pill#The_Matrix_(1999)
[this question]: https://twitter.com/arjunblj/status/1050073234719293440

<!-- Internal -->
[chapter1]: {{ 'philosophy' | absolute_url }}
[chapter2]: {{ 'economics' | absolute_url }}
[chapter3]: {{ 'technology' | absolute_url }}

<!-- Wikipedia -->
[alice]: https://en.wikipedia.org/wiki/Alice%27s_Adventures_in_Wonderland
[carroll]: https://en.wikipedia.org/wiki/Lewis_Carroll
