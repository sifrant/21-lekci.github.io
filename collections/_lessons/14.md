---
layout: lesson
title: Lekce 14
subtitle: Zdravé peníze
quote: "\"První věc, kterou musím udělat,\" řekla si Alenka, když se toulala po lese, \"je dorůst do správné velikosti a druhá věc je najít cestu do té krásné zahrady. Myslím, že to bude nejlepší plán.\""
audio: /assets/audio/21lessons/2-14.m4a
image: /assets/images/stock-to-flow-white-cc-by-sources.png
order: ch2-14
---

Nejdůležitějším poznatkem, který jsem si z bitcoinu odnesl, je, 
že z dlouhodobého hlediska mají tvrdé peníze přednost před měkkými. 
Tvrdé peníze, označované také jako *zdravé peníze*, jsou jakákoli 
celosvětově obchodovaná měna, která slouží jako spolehlivý uchovatel 
hodnoty.

Přiznejme, že Bitcoin je stále mladý a volatilní. Kritici budou tvrdit, 
že neukládá hodnotu spolehlivě. Argument volatility se však míjí 
účinkem. Volatilita se dá očekávat. Trhu bude chvíli trvat, než zjistí 
spravedlivou cenu těchto nových peněz. Také, jak se často žertem 
zdůrazňuje, je založena na chybě měření. Pokud uvažujete v dolarech, 
neuvědomujete si, že jeden bitcoin bude mít vždy hodnotu jednoho bitcoinu.

> "Nezbytnou podmínkou smysluplné spravedlivé ceny peněz je pevná 
peněžní zásoba nebo zásoba, která se mění pouze podle objektivních 
a vypočitatelných kritérií."
> <cite>[Fr. Bernard W. Dempsey, S.J.]</cite>

Jak nám ukazuje rychlá prohlídka hřbitova zapomenutých měn, peníze, 
které se dají natisknout, se natisknou. Zatím žádný člověk v historii 
nedokázal tomuto pokušení odolat.

Bitcoin se zbavil pokušení tisknout peníze důvtipným způsobem. Satoshi 
si byl vědom naší chamtivosti a omylnosti - proto zvolil něco 
spolehlivějšího než lidskou zdrženlivost: matematiku.

{% include image.html path="./assets/images/supply-formula-white.png" caption="Vzorec zásoby Bitcoinu" %}

Tento vzorec je sice užitečný pro popis nabídky Bitcoinu, ale ve skutečnosti 
ho nikde v kódu nenajdete. Emise nových bitcoinů probíhá [algoritmicky řízeným][algorithmically controlled] 
způsobem, a to snižováním odměny, která je vyplácena těžařům každé čtyři roky. 
Výše uvedený vzorec slouží k rychlému shrnutí toho, co se odehrává pod pokličkou. 
Co se skutečně děje, lze nejlépe vidět na změně odměny za blok, vyplácené 
každému nálezci platného bloku, k čemuž dochází zhruba každých 10 minut.

{% include image.html path="./assets/images/you-are-here.png" %}

Vzorce, logaritmické funkce a exponenciály nejsou zrovna intuitivní 
na pochopení. Konceptu *tvrdých* peněz by se dalo lépe porozumět, 
pokud se na něj podíváme jiným způsobem. Jakmile víme, kolik něčeho je, 
a známe-li, jak těžké je toto něco vyrobit nebo sehnat, okamžitě 
pochopíme hodnotu takové věci. To, co platí pro Picassovy obrazy, 
kytary Elvise Presleyho a stradivárky, platí i pro fiat měnu, zlato a bitcoin.

Tvrdost fiat měny závisí na tom, kdo má pod palcem příslušné tiskařské 
stroje. Některé vlády mohou být ochotnější tisknout velké množství měny 
než jiné, což povede ke slabší měně. Jiné vlády mohou být ohledně tisku 
peněz více restriktivní, což vyústí v tvrdší měnu.

Před zavedením fiat měn byla tvrdost peněz určena přirozenými vlastnostmi 
věcí, které jsme za peníze používali. Množství zlata na Zemi je omezeno 
fyzikálními zákony. Zlato je vzácné, protože srážky supernov a neutronových 
hvězd jsou vzácné. Přísun zlata je omezen, neboť jeho těžba je poměrně náročná. 
A poněvadž se jedná o těžký prvek, je většinou ukryto hluboko pod zemí.

Zrušení zlatého standardu dalo prostor nové realitě: k přidání nových peněz 
stačí pár kapek inkoustu. V našem moderním světě vyžaduje přidání několika 
nul k zůstatku na bankovním účtu ještě menší úsilí: stačí zmáčknout klávesu 
a přehodit několik bitů v počítačích bank.

> "Jedním z důležitých aspektů této nové reality je, že instituce jako Fed 
> nemohou zkrachovat. Mohou si vytisknout libovolné množství peněz, které 
> pro sebe mohou potřebovat, a to prakticky s nulovými náklady."
> <cite>[Jörg Guido Hülsmann]</cite>

Výše načrtnutý princip lze obecněji vyjádřit jako poměr "zásob" a "přítoku". 
Zjednodušeně řečeno, *zásoba* vyjadřuje, kolik něčeho aktuálně existuje. 
Pro naše účely je zásoba měřítkem současné nabídky peněz. *Tok* je to, 
kolik se jich vyrobí za určité období (např. za rok). Klíčem k pochopení 
zdravých peněz je porozumění tomuto poměru zásoby a toku. (Dále budu 
používat také anglické výrazy "stock" a "flow" a jejich vzájemný poměr 
"stock-to-flow ratio" - český překlad mi připadá velice kostrbatý, pozn. 
překladatele)

Výpočet poměru zásob a toku peněz u fiat měny je obtížný, protože 
[množství peněz][how much money there is] závisí na tom, jak se na ně díváte. Můžete počítat pouze 
bankovky a mince (M0), přidat cestovní šeky a šekové vklady (M1), přidat 
spořicí účty a podílové fondy a některé další věci (M2), a dokonce k tomu 
všemu přidat vkladové certifikáty (M3). Dále se způsob, jakým se toto vše 
definuje a měří, v jednotlivých zemích liší, a protože americký Federální 
rezervní systém [přestal zveřejňovat][stopped publishing] čísla pro M3, budeme se muset 
spokojit s peněžní zásobou M2. Rád bych si tato čísla ověřil, ale zatím 
asi musíme věřit Fedu.

Zlato, jeden z nejvzácnějších kovů na Zemi, má nejvyšší poměr stock-to-flow. 
Podle údajů US Geological Survey bylo dosud vytěženo něco přes 190 000 tun. 
V [posledních několika letech][last few years] se ročně vytěží přibližně 3100 tun zlata.

Na základě těchto čísel můžeme snadno vypočítat, že poměr zásob a toku 
zlata je přibližně 61: 190 000 tun / 3 100 tun = ~61.

Nic nemá vyšší stock-to-flow ratio než právě zlato. Proto bylo zlato až dosud 
nejtvrdšími a nejzdravějšími existujícími penězi. Často se říká, že všechno 
dosud vytěžené zlato by se vešlo do dvou olympijských plaveckých bazénů. 
Podle [mých výpočtů][my calculations] bychom potřebovali takové bazény čtyři. Možná je 
zapotřebí to přirovnání aktualizovat nebo se olympijské bazény zmenšily.

Na řadu přichází Bitcoin. Jak pravděpodobně víte, těžba bitcoinu byla 
v posledních letech v kurzu. Je to proto, že se stále nacházíme v raných 
*obdobích těžařských odměn*, kdy jsou těžební uzly za své výpočetní úsilí 
odměňovány *velkým množstvím* bitcoinu. V současné době se nacházíme v éře 
odměn číslo 4, která začala v roce 2020 a skončí na začátku roku 2024, 
pravděpodobně v květnu. Zatímco nabídka bitcoinů je předem daná, vnitřní 
fungování Bitcoinu umožňuje pouze přibližné datování. Přesto můžeme s jistotou 
předpovědět, jak vysoký bude jeho stock-to-flow. Pozor, spoiler: bude vysoký.

Jak vysoký? Inu, je jasné, že Bitcoin bude nekonečně tvrdý.

{% include image.html path="./assets/images/stock-to-flow-white-cc-by-sources.png" caption="Visualization of stock and flow for USD, gold, and Bitcoin" %}

V důsledku exponenciálního poklesu odměny za těžbu se sníží přísun nových 
bitcoinů, což povede k raketovému nárůstu stock-to-flow poměru. V roce 2020 
téměř dostihl zlato, aby jej za další čtyři roky překonal opětovným 
zdvojnásobením své solidnosti. K takovému zdvojnásobení dojde celkem 
čtyřiašedesátkrát. Díky síle exponenciál klesne za 50 let počet ročně 
vytěžených bitcoinů pod 100 a za 75 let pod 1 bitcoin. Globální pramen, 
jenž představuje emise nových bitcoinů odměnou za vytěžení bloku, vyschne 
někdy kolem roku 2140, čímž se produkce bitcoinu fakticky zastaví. 
To je běh na dlouhou trať. Pokud toto čtete, jste pořád ještě na začátku.

{% include image.html path="./assets/images/soundness-over-time.png" caption="Rising stock-to-flow ratio of bitcoin as compared to gold" %}

Jak se bitcoin přibližuje nekonečnému poměru stock-to-flow, stává se 
nejzdravějšími penězi naší existence. Nekonečnou solidnost je těžké překonat.

Z ekonomického hlediska je *úprava obtížnosti* Bitcoinu pravděpodobně jeho 
nejdůležitější složkou. Obtížnost těžby závisí na tom, jak rychle se těží 
nové bitcoiny\*. Právě dynamické přizpůsobování obtížnosti těžby nám umožňuje 
předvídat budoucí nabídku bitcoinu.

*(\* Ve skutečnosti záleží na tom, jak rychle se najdou platné bloky, ale pro naše 
účely je to totéž jako "těžba bitcoinů" a bude to tak po příštích 120 let.)*

Jednoduchost algoritmu pro úpravu obtížnosti by mohla odvádět pozornost 
od jeho hloubky, ale právě tato úprava obtížnosti je skutečnou revolucí 
einsteinovských rozměrů. Zajišťuje, že bez ohledu na to, jak velké nebo malé 
úsilí je vynaloženo na těžbu, zůstane kontrolovaná nabídka bitcoinu zachována. 
Bez ohledu na to, [kolik energie][much energy] kdokoli do těžby bitcoinu vloží, se, 
na rozdíl od každého jiného zdroje, jeho celková odměna nezvýší.

Stejně jako E=mc² určuje [univerzální limit rychlosti][universal speed limit] v našem vesmíru, 
úprava obtížnosti udává **univerzální peněžní limit** v Bitcoinu.

Nebýt této úpravy obtížnosti, byly by již všechny bitcoiny vytěženy. Nebýt 
této úpravy obtížnosti, Bitcoin by pravděpodobně nepřežil už ve svých počátcích. 
Tato vlastnost je tím, co zabezpečuje síť v době emise. Je něčím, co zajišťuje 
stabilní a [spravedlivou distribuci][fair distribution] nových bitcoinů. Je to termostat, který 
reguluje měnovou politiku Bitcoinu.

Einstein nám ukázal něco nového: ať na objekt tlačíte sebevíc, v určitém okamžiku 
z něj už větší rychlost nedostanete. Satoshi nám také předvedl něco nového: ať už 
budete toto digitální zlato kopat jakkoli usilovně, v určitém okamžiku z něj 
nebudete schopni získat více bitcoinů. Poprvé v historii lidstva máme peněžní 
statek, jehož, ať se snažíte sebevíc, nebudete schopni vyrobit více.

Bitcoin mě naučil, že zdravé peníze jsou naprosto zásadní.

---

{% include links.html lesson=14 %}

<!-- Internal -->
[much energy]: https://dergigi.com/2018/06/10/bitcoin-s-energy-consumption/

[Fr. Bernard W. Dempsey, S.J.]: https://www.jstor.org/stable/29769582
[Jörg Guido Hülsmann]: https://mises.org/sites/default/files/The%20Ethics%20of%20Money%20Production_2.pdf
[stopped publishing]: https://www.federalreserve.gov/Releases/h6/discm3.htm
[last few years]: https://minerals.usgs.gov/minerals/pubs/mcs/2018/mcs2018.pdf
[my calculations]: https://www.wolframalpha.com/input/?i=volume+of+190000+metric+tons+gold+%2F+olympic+swimming+pool+volume
[fair distribution]: https://blog.picks.co/bitcoins-distribution-was-fair-e2ef7bbbc892

<!-- Bitcoin Wiki -->
[algorithmically controlled]: https://en.bitcoin.it/wiki/Controlled_supply

<!-- Wikipedia -->
[how much money there is]: https://en.wikipedia.org/wiki/Money_supply
[universal speed limit]: https://en.wikipedia.org/wiki/Speed_of_light#Upper_limit_on_speeds
[alice]: https://en.wikipedia.org/wiki/Alice%27s_Adventures_in_Wonderland
[carroll]: https://en.wikipedia.org/wiki/Lewis_Carroll
