---
layout: lesson
title: Lekce 10
subtitle: Hodnota
quote: "Byl to bílý králík, který se lehkým poklusem vracel a při cestě se úzkostlivě rozhlížel, jako by něco ztratil..."
audio: /assets/audio/21lessons/2-10.m4a
image: /assets/images/paradox-of-value.jpg
order: ch2-10
---

Hodnota je poněkud paradoxní a existují [různé teorie][multiple theories], které se snaží 
vysvětlit, proč si určitých věcí ceníme více než jiných. Lidé si tento 
paradox uvědomují již tisíce let. Jak napsal Platón ve svém dialogu 
s Euthydémem, některých věcí si ceníme proto, že jsou vzácné, a ne pouze 
na základě jejich nezbytnosti pro naše přežití.

> "A jsi-li rozumný, dáš stejnou radu i svým žákům, aby se nikdy 
> nebavili s nikým jiným než s tebou a mezi sebou. Neboť vzácné je to, 
> Euthydéme, co je drahé, zatímco voda je nejlevnější, i když nejlepší, 
> jak pravil Pindaros."
> <cite>[Plato]</cite>

Tento [hodnotový paradox][paradox of value] vypovídá něco zajímavého o nás lidech: zdá se, 
že věci hodnotíme na [subjektivním][subjective] základě, ale podle určitých 
nearbitrárních kritérií. Něco pro nás může být *cenné* z různých důvodů, 
ale věci, kterých si ceníme, mají určité společné charakteristiky. Pokud 
můžeme něco velmi snadno okopírovat nebo pokud je to přirozeně hojné, 
neceníme si toho.

Zdá se, že si něčeho ceníme, protože je to vzácné (zlato, diamanty, čas), 
obtížně nebo pracně vyrobitelné, nelze to nahradit (stará fotografie 
milované osoby), je to užitečné tak, že nám to umožňuje dělat věci, které 
bychom jinak dělat nemohli. Případně se jedná o kombinaci těchto faktorů, 
jak je v sobě kombinují například velká umělecká díla.

Bitcoin je všechno výše uvedené: je extrémně vzácný (21 milionů), stále 
obtížněji se vyrábí (půlení těžařské odměny), nelze ho nahradit (ztracený 
soukromý klíč je navždy pryč) a umožňuje nám dělat některé docela užitečné 
věci. Je to pravděpodobně nejlepší nástroj pro přenos hodnoty přes hranice, 
přičemž je prakticky odolný vůči cenzuře a konfiskaci. Navíc je to 
suverénní úložiště hodnoty, které umožňuje jednotlivcům uchovávat své 
bohatství nezávisle na bankách a vládách, abychom jmenovali alespoň dva 
příklady.

Bitcoin mě naučil, že hodnota je subjektivní, ale není nahodilá.

---

{% include links.html lesson=10 %}

[Euthydemus]: http://www.perseus.tufts.edu/hopper/text?doc=Perseus:text:1999.01.0178:text=Euthyd.
[Plato]: http://www.perseus.tufts.edu/hopper/text?doc=plat.+euthyd.+304b

<!-- Wikipedia -->
[multiple theories]: https://en.wikipedia.org/wiki/Theory_of_value_%28economics%29
[paradox of value]: https://en.wikipedia.org/wiki/Paradox_of_value
[subjective]: https://en.wikipedia.org/wiki/Subjective_theory_of_value
[alice]: https://en.wikipedia.org/wiki/Alice%27s_Adventures_in_Wonderland
[carroll]: https://en.wikipedia.org/wiki/Lewis_Carroll
