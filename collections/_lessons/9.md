---
layout: lesson
title: Lekce 9
subtitle: Inflace
quote: "Má drahá, tady musíme běžet, jak nejrychleji umíme, jen abychom zůstali na místě. A pokud se chceš někam dostat, musíš běžet dvakrát rychleji."
audio: /assets/audio/21lessons/2-09.m4a
image: /assets/images/children-playing-with-money.png
order: ch2-09
---

Snaha pochopit monetární inflaci a to, jak by neinflační systém, jako 
je Bitcoin, mohl změnit způsob, kterým fungujeme, byla výchozím bodem 
mé výpravy do ekonomie. Věděl jsem, že inflace je míra, jakou vznikají 
nové peníze, ale jinak jsem nevěděl o moc víc.

Zatímco někteří ekonomové tvrdí, že inflace je dobrá, jiní tvrdí, že 
pro zdravou ekonomiku jsou nezbytné "tvrdé" peníze, které nelze snadno 
navyšovat - jako tomu bylo v dobách zlatého standardu. Bitcoin, mající 
fixní nabídku 21 milionů, souhlasí s druhým táborem.

Dopady inflace nejsou obvykle zřejmé okamžitě. V závislosti na míře 
inflace (jakož i na dalších faktorech) může doba mezi příčinou a následkem 
trvat i několik let. A nejen to, inflace ovlivňuje různé skupiny lidí více 
než jiné. Jak upozorňuje Henry Hazlitt v knize *Ekonomie v jedné lekci*: 
"Umění ekonomie spočívá v tom, že se nezabývá pouze okamžitými, ale 
dlouhodobějšími účinky jakéhokoli činu nebo politiky; spočívá ve sledování 
důsledků této politiky nejen pro jednu skupinu, ale pro všechny skupiny."

Jedním z mých osobních okamžiků prozření bylo zjištění, že vydávání nové 
měny - tisknutí dalších peněz - je zcela jiná ekonomická aktivita než 
všechny ostatní ekonomické činnosti. Zatímco skutečné zboží a skutečné 
služby vytvářejí skutečnou hodnotu pro skutečné lidi, tisk peněz 
ve skutečnosti dělá pravý opak: bere hodnotu všem, kteří drží měnu, 
jejíž množství se nafukuje.

> "Samotná inflace - tedy pouhá emise většího množství peněz s důsledkem 
> vyšších mezd a cen - může vypadat jako vytvoření větší poptávky. Ale 
> z hlediska skutečné výroby a směny reálných věcí tomu tak není."
> <cite>[Henry Hazlitt]</cite>

Ničivá síla inflace se naplno projeví, jakmile se malá inflace změní 
ve *velkou*. Pokud dojde k [hyperinflaci][hyperinflates] peněz, začnou se dít ošklivé 
věci velmi rychle. Jak se nafukující měna hroutí, nedokáže uchovat hodnotu 
v čase a lidé se vrhnou na jakékoliv zboží, které by ji uchovat mohlo.

Dalším následkem hyperinflace je, že všechny peníze, které si lidé 
v průběhu života naspořili, fakticky zmizí. Papírové peníze v peněžence 
samozřejmě zůstanou. Ale nebudou ničím jiným než bezcenným papírem.


{% include image.html path="./assets/images/children-playing-with-money.png" caption="Hyperinflace ve Výmarské republice (1921-1923)" %}

Hodnota peněz klesá i při takzvané "mírné" inflaci. Jen se to děje 
natolik pomalu, že si většina lidí poklesu své kupní síly nevšimne. 
A jakmile se tiskařské stroje rozběhnou, lze měnu snadno nafouknout, 
a dříve mírná inflace může stisknutím tlačítka vyletět k výšinám. 
Jak upozornil Friedrich Hayek v jednom ze svých esejů, mírná inflace 
obvykle vede k absolutní inflaci.

> ""Mírná" stabilní inflace nemůže pomoci - může vést pouze k naprosté inflaci."
> <cite>[Friedrich Hayek][inflation cannot help]</cite>

Inflace je obzvláště zákeřná, neboť zvýhodňuje ty, kteří mají blíže 
ke strojům na tisk peněz. Trvá totiž nějakou dobu, než se nově vytvořené 
peníze dostanou do oběhu a ceny se tomu přizpůsobí. Takže pokud se vám 
podaří získat více peněz dříve, než dojde ke znehodnocení peněz všech 
ostatních, máte před inflační křivkou náskok. To je také důvod, proč lze 
inflaci považovat za skrytou daň, protože na ní nakonec vydělají vlády, 
zatímco všichni ostatní na ni nakonec doplatí.

> "I do not think it is an exaggeration to say history is largely a
> history of inflation, and usually of inflations engineered by
> governments for the gain of governments."
> <cite>[Friedrich Hayek][history of inflation]</cite>

So far, all government-controlled currencies have eventually been
replaced or have collapsed completely. No matter how small the rate of
inflation, "steady" growth is just another way of saying exponential
growth. In nature as in economics, all systems which grow exponentially
will eventually have to level off or suffer from catastrophic collapse.

"V mé zemi se to stát nemůže," říkáte si pravděpodobně. To si však 
nemyslíte, pokud jste z Venezuely, která [v současnosti trpí][wiki-venezuela] 
hyperinflací. Při míře inflace přesahující milion procent jsou peníze 
v podstatě bezcenné.

Nemusí se tak stát během několika příštích let, nebo v případě konkrétní 
měny používané ve vaší zemi. Pohled na [seznam historických měn][list of historical currencies] však 
ukazuje, že k tomu v dostatečně dlouhém časovém období nevyhnutelně dojde. 
Pamatuji si a používal jsem spoustu z těch, které jsou v seznamu uvedeny: 
rakouský šilink, německou marku, italskou liru, francouzský frank, 
irskou libru, chorvatský dinár atd. Moje babička dokonce používala 
rakousko-uherskou korunu. S postupem času se [v současnosti používané měny][currently in use] 
pomalu, ale jistě přesunou na svůj hřbitov. Podlehnou hyperinflaci nebo 
budou nahrazeny novými. Brzy se stanou historickými měnami. Znehodnotíme je.

> "Historie ukázala, že vlády nakonec nevyhnutelně podlehnou pokušení 
> peněžní zásobu nafukovat."
> <cite>[Saifedean Ammous][The Bitcoin Standard]</cite>

V čem je Bitcoin jiný? Na rozdíl od měn vydávaných vládou mají peněžní 
statky, které vláda nereguluje, ale řídí se [fyzikálními zákony][energy], 
tendenci přežít a dokonce si v průběhu času udržet svou hodnotu. Zatím 
nejlepším příkladem je zlato, které si, jak ukazuje příznačně pojmenovaný
[*poměr zlata k pánskému obleku*][*Gold-to-Decent-Suit Ratio*], drží svou hodnotu po stovky a dokonce 
tisíce let. Možná není dokonale "stabilní",což je v prvé řadě pochybný 
pojem, ale hodnota, kterou si drží, bude přinejmenším řádově stejná.

Pokud si peněžní statek nebo měna dobře drží svou hodnotu v čase a prostoru, 
jsou považovány za *tvrdé*. Pokud si svou hodnotu neudrží z důvodu snadného 
znehodnocení nebo nafouknutí zásob, jedná se o *měkkou* měnu. Pojem tvrdosti 
je pro pochopení Bitcoinu zásadní a zaslouží si důkladnější rozbor. 
Vrátíme se k němu v poslední ekonomické lekci: zdravé peníze.

Vzhledem k tomu, že [hyperinflací][hyperinflates] trpí stále více zemí, 
bude muset stále více lidí čelit realitě tvrdých a měkkých peněz. Budeme-li 
mít štěstí, možná i někteří centrální bankéři budou nuceni přehodnotit 
svou měnovou politiku. Ať už se stane cokoli, poznatky, které jsem díky 
Bitcoinu získal, budou pravděpodobně neocenitelné bez ohledu na výsledek.

Bitcoin mě naučil o skryté dani inflace a katastrofě hyperinflace.

---

{% include links.html lesson=9 %}

<!-- Through the Looking-Glass  -->
[energy]: https://dergigi.com/2018/06/10/bitcoin-s-energy-consumption/

[unions]: https://books.google.com/books/about/1980s_unemployment_and_the_unions.html?id=xM9CAQAAIAAJ
[good-money]: https://books.google.com/books?id=l_A1vVIaYBYC

[Henry Hazlitt]: https://mises.org/library/economics-one-lesson
[hyperinflates]: https://en.wikipedia.org/wiki/Hyperinflation
[inflation cannot help]: https://books.google.com/books?id=zZu3AAAAIAAJ&dq=%22only+while+it+accelerates%22&focus=searchwithinvolume&q=%22steady+inflation+cannot+help%22
[history of inflation]: https://books.google.com/books?id=l_A1vVIaYBYC&pg=PA142&dq=%22history+is+largely+a+history+of+inflation%22&hl=en&sa=X&ved=0ahUKEwi90NDLrdnfAhUprVkKHUx1CmIQ6AEIKjAA#v=onepage&q=%22history%20is%20largely%20a%20history%20of%20inflation%22&f=false
[wiki-venezuela]: https://en.wikipedia.org/wiki/Crisis_in_Venezuela#Economic_crisis
[list of historical currencies]: https://en.wikipedia.org/wiki/List_of_historical_currencies
[currently in use]: https://en.wikipedia.org/wiki/List_of_currencies
[*Gold-to-Decent-Suit Ratio*]: https://www.businesswire.com/news/home/20110819005774/en/History-Shows-Price-Ounce-Gold-Equals-Price
[The Bitcoin Standard]: https://thesaifhouse.wordpress.com/book/

<!-- Wikipedia -->
[alice]: https://en.wikipedia.org/wiki/Alice%27s_Adventures_in_Wonderland
[carroll]: https://en.wikipedia.org/wiki/Lewis_Carroll
