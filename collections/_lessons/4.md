---
layout: lesson
title: Lekce 4
subtitle: Problém identity
quote: "\"Kdo jsi?\" zeptala se housenka."
audio: /assets/audio/21lessons/1-04.m4a
image: /assets/images/bat.webp
order: ch1-04
---

Nic Carter, v poctě pojednání Thomase Nagela o stejné otázce
[v souvislosti s netopýrem][in regards to a bat], napsal vynikající článek, který se zabývá 
otázkou: [Jaké to je být bitcoinem?][What is it like to be a bitcoin?] Brilantně ukazuje, že otevřené, 
veřejné blockchainy obecně, a Bitcoin zvláště, trpí stejnou hádankou 
jako [Théseova loď][Ship of Theseus]: který Bitcoin je skutečný Bitcoin?

> "Uvědomte si, jak málo odolné jednotlivé komponenty Bitcoinu jsou. 
> Celá programová báze byla přepracována, pozměněna a rozšířena tak, 
> že se sotva podobá své původní verzi. [...] Registr toho, co kdo 
> vlastní, tedy samotná účetní kniha, je prakticky jediným trvalým 
> rysem sítě [...]
>
> Abyste mohli být považováni za skutečně nezávislé na vůdci, musíte 
> se vzdát snadného řešení, které spočívá v tom, že existuje subjekt, 
> který může jeden konkrétní chain označit za legitimní."
> <cite>[Nic Carter][What is it like to be a bitcoin?]</cite>

Zdá se, že rozvoj technologií nás stále nutí brát takové filozofické 
otázky vážně. Dříve nebo později budou samořízená auta čelit reálným 
verzím [tramvajového dilematu][trolley problem] a budou nucena činit etická rozhodnutí, 
na kterých životech záleží a na kterých ne.

Kryptoměny, zejména od prvního sporného hard-forku, nás nutí přemýšlet 
o metafyzice identity a dospět ohledně ní ke shodě. Je zajímavé, že dva 
největší příklady, které jsme dosud zažili, vedly k rozdílným odpovědím. 
Dne 1. srpna 2017 se Bitcoin rozdělil na dva tábory. Trh rozhodl, že 
nezměněný chain je původní Bitcoin. O rok dříve, 25. října 2016, se 
na dva tábory rozdělilo Ethereum. Trh rozhodl, že originálním Ethereem 
je naopak ten změněný chain.

Budou-li řádně decentralizovány, budou muset být otázky paradoxu Théseovy 
lodi zodpovídány neustále, dokud budou tyto sítě pro přenos hodnoty existovat.

Bitcoin mě naučil, že decentralizace je v rozporu s identitou.

---

{% include links.html lesson=4 %}

[in regards to a bat]: https://en.wikipedia.org/wiki/What_Is_it_Like_to_Be_a_Bat%3F
[What is it like to be a bitcoin?]: https://medium.com/s/story/what-is-it-like-to-be-a-bitcoin-56109f3e6753
[Ship of Theseus]: https://en.wikipedia.org/wiki/Ship_of_Theseus
[trolley problem]: https://en.wikipedia.org/wiki/Trolley_problem

<!-- Wikipedia -->
[alice]: https://en.wikipedia.org/wiki/Alice%27s_Adventures_in_Wonderland
[carroll]: https://en.wikipedia.org/wiki/Lewis_Carroll
