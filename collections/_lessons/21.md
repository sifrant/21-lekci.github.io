---
layout: lesson
title: Lekce 21
subtitle: Metafory o budoucnosti Bitcoinu
quote: "Vím, že se určitě stane něco zajímavého..."
audio: /assets/audio/21lessons/3-21.m4a
image: /assets/images/internet-evolution-black-dates.png
order: ch3-21
---

V posledních několika desetiletích se ukázalo, že technologické inovace 
nemají lineární trend. Ať už věříte v technologickou singularitu, nebo ne, 
je nepopiratelné, že pokrok je v mnoha oblastech exponenciální. A nejen to, 
rychlost, s jakou jsou technologie přijímány, se zrychluje, a než se nadějete, 
křoví na školním dvoře je pasé a vaše děti místo něj používají Snapchat. 
Exponenciální křivky mají tendenci vás profackovat mnohem dříve, než si jich 
všimnete.

Bitcoin je exponenciální technologie postavená na exponenciálních technologiích. 
Web [Our World in Data] krásně ukazuje [rostoucí rychlost přijímání technologií], 
počínaje rokem 1903, kdy byly zavedeny pevné telefonní linky. Pevné linky, 
elektřina, počítače, internet, chytré telefony - to vše sleduje v oblastech 
cena-výkon a adopce exponenciální trendy. Bitcoin také.

{% include image.html path="./assets/images/tech-adoption.png" caption="Bitcoin is literally off the charts." %}

Bitcoin má ne jeden, ale [vícero síťových efektů], z nichž všechny vedou 
k exponenciálnímu růstu v příslušné oblasti: cena, uživatelé, bezpečnost, 
vývojáři, podíl na trhu a adopce globálních peněz.

Bitcoin přežil své dětství a každým dnem roste na více frontách. Je pravda, 
že jeho technologie ještě nedosáhla zralosti. Možná se nachází ve fázi 
dospívání. Ale je-li technologie exponenciální, je cesta od obskurnosti 
k všudypřítomnosti rychlá.

{% include image.html path="./assets/images/mobile-phone.png" caption="Mobilní telefon, cca 1965 vs. 2019." %}

Ve své [TED přednášce] v roce 2003 použil Jeff Bezos elektřinu coby metaforu 
budoucnosti webu. Všechny tři fenomény - elektřina, internet a Bitcoin - jsou 
základními technologiemi, sítěmi, které umožňují další věci. Jsou 
infrastrukturou, na které je možno stavět, přirozenými základy.

Elektřinu tu máme už nějakou dobu. Považujeme ji za přirozenou. Internet je 
o něco mladší, ale většina lidí ho už také bere jako samozřejmost. Bitcoin 
je starý třináct let a do povědomí veřejnosti vstoupil během posledního cyklu. 
Za samozřejmost ho považují jen jeho nejstarší uživatelé. S [přibývajícím časem] 
bude stále více lidí vnímat Bitcoin jako něco, co tu s námi prostě a jednoduše je.

V roce 1994 byl internet dosud matoucí a neintuitivní. Při sledování starého 
[záznamu pořadu Today Show] je zřejmé, že to, co dnes působí přirozeně 
a intuitivně, tehdy takové nebylo. Bitcoin je pro většinu lidí stále matoucí 
a cizí, ale stejně jako je internet samozřejmostí pro digitální generaci, bude 
utrácení a [štosování] satů druhou přirozeností pro Bitcoinovou generaci budoucnosti.

> "Budoucnost už je tady, jen není rovnoměrně distribuována."
> <cite>[William Gibson]</cite>

V roce 1995 používalo internet přibližně 15 % dospělých Američanů. Historické
[údaje Pew Research Center] ukazují, jak se internet vetknul do našich životů. 
Podle [spotřebitelského průzkumu] společnosti Kaspersky Lab v roce 2018 použilo 
13 % respondentů k placení za zboží bitcoin a jeho klony. Ačkoli platby nejsou 
jediným způsobem využití bitcoinu, je to určitý ukazatel toho, kde se nacházíme 
v porovnání s dobou internetovou: na začátku až v polovině 90. let minulého století.

V roce 1997 Jeff Bezos v [dopise akcionářům] prohlásil, že "toto je první den 
internetu", uvědomujíc si tak obrovský nevyužitý potenciál internetu, a tedy 
i své společnosti. Ať už je tento den pro Bitcoin jakýkoli, ohromné množství 
nevyužitého potenciálu je jasné snad i tomu nejméně zasvěcenému pozorovateli.

{% include image.html path="./assets/images/internet-evolution-black-dates.png" caption="The internet, 1982 vs 2005. Source: cc-by Merit Network, Inc. and Barrett Lyon, Opte Project" %}

První Bitcoinový uzel byl spuštěn v roce 2009 poté, co Satoshi vytěžil
[první blok] a uvolnil software do světa. Jeho uzel nebyl dlouho sám. Hal Finney 
byl jedním z prvních lidí, kteří se k projektu přidali a připojili se k síti. 
O deset let později, v době psaní tohoto článku, [běží Bitcoin] na více než 
[75.000](https://luke.dashjr.org/programs/bitcoin/files/charts/software.html)
uzlech.

Základní vrstva protokolu není jedinou věcí, která exponenciálně roste. 
Ještě rychleji roste síť Lightning Network, technologie druhé vrstvy.

V lednu 2018 měla Lightning Network [40 uzlů] a 60 kanálů. V dubnu 2019 
se rozrostla na více než 4000 uzlů a přibližně 40 000 kanálů. Mějme na paměti, 
že se stále jedná o experimentální technologii, kde může docházet a dochází 
ke ztrátám prostředků. Přesto je [trend jasný][Jameson Lopp]: tisíce lidí 
ji [bezstarostně] a dychtivě využívají.

{% include image.html path="./assets/images/lnd-growth-lopp-black.png" caption="Lightning Network, January 2018 vs December 2018. Source: Jameson Lopp" %}

Vzhledem k tomu, že jsem zažil raketový vzestup webu, jsou pro mě paralely 
mezi internetem a Bitcoinem očividné. Obě jsou sítě, obě jsou to 
exponenciální technologie a obě umožňují nové možnosti, nová odvětví 
a nové způsoby života. Stejně jako byla elektřina nejlepší metaforou 
pro pochopení toho, kam směřuje internet, může být internet nejlepší 
metaforou pro pochopení směřování Bitcoinu. Jinak řečeno slovy Andrease 
Antonopoulose: Bitcoin je [*internetem peněz*]. Tyto metafory jsou skvělou 
připomínkou toho, že historie se sice neopakuje, ale často se rýmuje.

Exponenciální technologie jsou těžko uchopitelné a často podceňované. 
Přestože se o ně intenzivně zajímám, neustále mě překvapuje tempo jejich 
pokroku a inovací. Sledovat růst ekosystému Bitcoinu je jako sledovat 
zrychlený vzestup internetu. Je to strhující.

Moje výprava za smyslem Bitcoinu mě zavedla na stezky historie ve více 
směrech. Součástí cesty bylo i pochopení starověkých společenských struktur, 
peněz minulosti a vývoje komunikačních sítí. Od ruční sekery až po chytrý 
telefon - technologie nepochybně náš život mnohokrát proměnily. Obzvláště 
transformující jsou síťové technologie: písmo, silnice, elektřina, internet. 
Všechny tyto sítě změnily svět k nepoznání. Bitcoin změnil ten můj a bude 
i nadále měnit mysl a srdce těch, kteří se ho odhodlají využívat.

Bitcoin mě naučil, že pochopení minulosti je nezbytné pro pochopení 
jeho budoucnosti. Budoucnosti, která právě začíná.

---

{% include links.html lesson=21 %}

[Our World in Data]: https://ourworldindata.org/
[the rising speed of technological adoption]: https://www.visualcapitalist.com/rising-speed-technological-adoption/
[multiple network effects]: https://www.thrivenotes.com/the-7-network-effects-of-bitcoin/
[TED talk]: https://www.ted.com/talks/jeff_bezos_on_the_next_web_innovation
[recording of the Today Show]: https://www.youtube.com/watch?v=UlJku_CSyNg
[William Gibson]: https://www.npr.org/2018/10/22/1067220/the-science-in-science-fiction
[data from the Pew Research Center]: https://www.pewinternet.org/2014/02/27/part-1-how-the-internet-has-woven-itself-into-american-life/
[consumer survey]: https://www.kaspersky.com/blog/money-report-2018/
[letter to shareholders]: http://media.corporate-ir.net/media_files/irol/97/97664/reports/Shareholderletter97.pdf
[running bitcoin]: https://twitter.com/halfin/status/1110302988?lang=en
[40 nodes]: https://bitcoinist.com/bitcoin-lightning-network-mainnet-nodes/
[reckless]: https://twitter.com/hashtag/reckless
[Jameson Lopp]: https://twitter.com/lopp/status/1077200836072296449
[*The Internet of Money*]: https://theinternetofmoney.info/
[stacking]: https://twitter.com/hashtag/stackingsats

<!-- Bitcoin Wiki -->
[genesis block]: https://en.bitcoin.it/wiki/Genesis_block

<!-- Wikipedia -->
[more time]: https://en.wikipedia.org/wiki/Lindy_effect
[alice]: https://en.wikipedia.org/wiki/Alice%27s_Adventures_in_Wonderland
[carroll]: https://en.wikipedia.org/wiki/Lewis_Carroll
