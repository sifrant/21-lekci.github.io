---
layout: lesson
title: Lekce 13
subtitle: Šílenství frakčních rezerv
quote: "Bohužel už bylo pozdě: rostla a rostla a velmi brzy si musela kleknout: za další minutu už nebylo místo ani na to, a tak vyzkoušela ležení s jedním loktem opřeným o dveře a druhou rukou stočenou kolem hlavy. Stále však rostla a jako poslední možnost vystrčila jednu ruku z okna a jednu nohu do komína a řekla si: \"Teď už nemůžu nic dělat - co se mnou bude?\""
audio: /assets/audio/21lessons/2-13.m4a
image: /assets/images/money-multiplier.png
order: ch2-13
---

Hodnota a peníze nejsou triviální témata, zejména v dnešní době. 
Stejně netriviální je i proces vzniku peněz v našem bankovním systému 
a nemohu se zbavit dojmu, že je to tak záměrně. To, s čím jsem se 
dříve setkával pouze v akademických a právnických textech, se zdá být 
běžnou praxí i ve finančním světě: nic není vysvětleno jednoduše, 
ne proto, že by to bylo skutečně složité, ale proto, že pravda je skryta 
za mnoha vrstvami žargonu a *zdánlivé* složitosti. "Expanzivní 
měnová politika, kvantitativní uvolňování, fiskální stimuly pro 
ekonomiku". Publikum souhlasně přikyvuje, zhypnotizováno vznešenými slovy.

Bankovnictví frakčních rezerv a kvantitativní uvolňování jsou dva 
z těchto módních výrazů, které zastírají to, co se ve skutečnosti děje, 
tím, že to maskují za složité a těžko pochopitelné. Pokud byste je 
vysvětlili pětiletému dítěti, šílenost obou vám bude rychle zřejmá.

Godfrey Bloom to během [společné rozpravy][joint debate] v Evropském parlamentu 
řekl mnohem lépe, než bych to kdy dokázal já:

> "[...] nerozumíte ani trochu konceptu bankovnictví. Všechny banky jsou 
> na mizině. Bank Santander, Deutsche Bank, Royal Bank of Scotland - všechny 
> jsou na mizině! A proč jsou na mizině? Není to zásahem boha. Nejedná se 
> o nějakou tsunami. Jsou na mizině, protože máme systém zvaný "bankovnictví 
> částečných rezerv", což znamená, že banky mohou půjčovat peníze, které 
> ve skutečnosti nemají! Je to zločinný skandál a trvá už příliš dlouho. [...]
>
> Máme tu padělání - někdy řečené kvantitativní uvolňování - ale jinak 
> jenom padělání nazvané jinak. Umělé tištění peněz, které kdyby prováděl 
> jakýkoli obyčejný člověk, šel by na hodně dlouho do vězení [...] a dokud 
> nezačneme za tuto nehoráznost posílat bankéře - a mezi ně počítám 
> i centrální bankéře a politiky - do vězení, bude to pokračovat."
> <cite>[Godfrey Bloom][joint debate]</cite>

Zopakuji ještě jednou to nejdůležitější: banky mohou půjčovat peníze, 
které ve skutečnosti nemají.

Díky bankovnictví částečných rezerv si banka musí ponechat jen malou část 
neboli *frakci* z každého přijatého dolaru. Je to někde mezi 0 a 10 % a to 
obvykle na spodní hranici, což situaci ještě zhoršuje.

Lepší pochopení této bláznivé myšlenky ilustrujme na konkrétním příkladu: 
Pro tento příklad použijme zlomek 10 % a měli bychom být schopni provést 
všechny výpočty jednoduše z hlavy. Pokud si tedy do banky uložíte 100 dolarů, 
protože je nechcete schovávat pod polštářem, musí si z nich banka ponechat 
pouze dohodnutou *část*. V našem případě by to bylo 10 dolarů, 
protože 10 % ze 100 dolarů je 10 dolarů. Jednoduché, že?

Co tedy banky udělají se zbytkem peněz? Co se stane s vašimi 90 dolary? 
Udělají to, co banky dělávají, půjčí je dalším lidem. Výsledkem je efekt 
[depozitního multiplikátoru][money multiplier], který nesmírně zvyšuje nabídku peněz v ekonomice. 
Váš původní vklad 100 dolarů se brzy změní na 190 dolarů. Půjčením 90% 
z nově vytvořených 90 dolarů se v ekonomice brzy objeví 271 dolarů. A poté 
343,90 dolaru. Nabídka peněz se rekurzivně zvyšuje, protože banky doslova 
půjčují peníze, které nemají. Aniž by řekly abrakadabra, přemění banky 
magicky 100 dolarů na tisíc dolarů nebo více. Ukazuje se, že desetinásobek 
je hračka. Stačí pár kol půjčování.

{% include image.html path="./assets/images/money-multiplier.png" %}

Nechápejte mě špatně: na půjčování není nic špatného. Stejně tak není nic 
špatného na úrocích. Dokonce není nic špatného ani na tom, když si ve starých 
dobrých bankách uložíte své bohatství na bezpečnější místo, než je váš 
šuplík s ponožkami.

Centrální banky jsou však větší zvíře. Nechutné finanční regulace, napůl 
veřejné, napůl soukromé, hrající si na bohy s něčím, co ovlivňuje každého, 
kdo je součástí naší globální civilizace, bez svědomí, zajímající se pouze 
o bezprostřední budoucnost a zjevně bez jakékoliv odpovědnosti 
nebo [možnosti kontroly][auditability].

Bitcoin je sice stále inflační, ale poměrně brzy přestane. Striktně omezená 
nabídka 21 milionů bitcoinů nakonec inflaci zcela odstraní. Nyní máme dva 
měnové světy: inflační, kde se peníze tisknou svévolně, a svět Bitcoinu, 
kde je konečná nabídka pevně daná a pro každého snadno auditovatelná. Jeden 
je nám vnucován násilím, do druhého se může zapojit každý podle svého zájmu. 
Žádné překážky vstupu, nikdo nemusí žádat o povolení. Dobrovolná účast. 
V tom je krása Bitcoinu.

Řekl bych, že spor mezi [keynesiánskými][Keynesian] a [rakouskými][Austrian] ekonomy už není 
čistě akademický. Satoshimu se podařilo vybudovat systém přenosu hodnoty 
na steroidech a vytvořit přitom nejzdravější peníze, jaké kdy existovaly. 
Ať tak či onak, podvod, kterým je bankovnictví částečných rezerv, odhalí 
více a více lidí. Pokud dojdou k podobným závěrům jako většina Rakušáků 
a Bitcoinerů, možná se připojí ke stále rostoucímu internetu peněz. 
Pokud se tak rozhodnou, nikdo jim v tom nezabrání.

Bitcoin mě naučil, že bankovnictví částečných rezerv je čiré šílenství.

---

{% include links.html lesson=13 %}

[The Creature From Jekyll Island]: https://archive.org/details/pdfy--Pori1NL6fKm2SnY

[joint debate]: https://www.youtube.com/watch?v=hYzX3YZoMrs
[money multiplier]: https://en.wikipedia.org/wiki/Money_multiplier
[auditability]: https://i.imgur.com/O03TBuP.jpg
[Keynesian]: https://en.wikipedia.org/wiki/Keynesian_economics
[Austrian]: https://en.wikipedia.org/wiki/Austrian_School

<!-- Wikipedia -->
[alice]: https://en.wikipedia.org/wiki/Alice%27s_Adventures_in_Wonderland
[carroll]: https://en.wikipedia.org/wiki/Lewis_Carroll
