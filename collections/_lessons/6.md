---
layout: lesson
title: Lekce 6
subtitle: Síla svobody projevu
quote: "\"Prosím?\" zeptala se Myš zamračeně, ale zdvořile. \"Říkal jsi něco?\""
audio: /assets/audio/21lessons/1-06.m4a
image: /assets/images/free-speech.jpg
order: ch1-06
---

Bitcoin je myšlenka. Myšlenka, která je ve své současné podobě projevem 
mechanismu poháněného čistě textem. Každý aspekt Bitcoinu je text - whitepaper 
je text. Software, který běží v jeho uzlech, je text. Účetní kniha 
i jednotlivé transakce jsou text. Veřejné a soukromé klíče jsou textem. 
Každý aspekt Bitcoinu je text, a proto je rovnocenný mluvenému projevu.

> "Kongres nesmí vydávat zákony zavádějící nějaké náboženství nebo zákony, 
> které by zakazovaly svobodné vyznávání nějakého náboženství; právě tak 
> nesmí vydávat zákony omezující svobodu slova nebo tisku, právo lidu 
> pokojně se shromažďovat a právo podávat státním orgánům žádosti 
> o nápravu křivd."
> <cite>[První dodatek Ústavy Spojených států amerických][1st Amendment]</cite>

Ačkoli finální bitva [kryptografických válek][Crypto Wars] ještě nebyla vybojována, 
bude velmi obtížné kriminalizovat myšlenku. Natož myšlenku, která je 
založena na výměně textových zpráv. Pokaždé, když se vláda pokusí 
postavit text nebo řeč mimo zákon, sklouzneme na cestu absurdity, která 
nevyhnutelně vede k takovým ohyzdnostem, jako jsou [ilegální čísla][illegal numbers] nebo 
[ilegální prvočísla][illegal primes].

Dokud existuje část světa, kde je projev svobodný ve smyslu volnosti, 
je Bitcoin nezastavitelný.

> "V žádné bitcoinové transakci neexistuje místo, kdy by bitcoin přestal 
> být *textem.* Je to neustále *text*. [...]
>
> Bitcoin je **text.** Bitcoin je **řeč.** Ve svobodné zemi, jako jsou USA, 
> se zaručenými nezcizitelnými právy a prvním dodatkem, který výslovně 
> vylučuje akt publikování z vládního dohledu, jej nelze regulovat."
> <cite>[Beautyon]</cite>

Bitcoin mě naučil, že ve svobodné společnosti jsou svoboda projevu 
a svobodný software nezastavitelné.

---

{% include links.html lesson=6 %}

<!-- Through the Looking-Glass -->
[a magic spell]: https://dergigi.com/2018/08/17/the-magic-dust-of-cryptography/
[rise-sov]: https://medium.com/bull-bitcoin/the-rise-of-the-sovereign-individual-2201eee82f00

<!-- Down the Rabbit Hole -->
[1st Amendment]: https://en.wikipedia.org/wiki/First_Amendment_to_the_United_States_Constitution
[Crypto Wars]: https://en.wikipedia.org/wiki/Crypto_Wars
[illegal numbers]: https://en.wikipedia.org/wiki/Illegal_number
[illegal primes]: https://en.wikipedia.org/wiki/Illegal_prime
[Beautyon]: https://archive.is/yAOwZ

<!-- Wikipedia -->
[alice]: https://en.wikipedia.org/wiki/Alice%27s_Adventures_in_Wonderland
[carroll]: https://en.wikipedia.org/wiki/Lewis_Carroll
