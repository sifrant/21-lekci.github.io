---
layout: lesson
title: Lesson 3
subtitle: Replikace a lokace
quote: "Vzápětí se ozval rozzlobený hlas králíka: \"Pate, Pate! Kde jsi?\""
audio: /assets/audio/21lessons/1-03.m4a
image: /assets/images/replication.jpg
order: ch1-03
---

Když pomineme kvantovou mechaniku, poloha je ve fyzikálním světě 
bezproblémová. Na otázku "Kde je X?" lze smysluplně odpovědět bez ohledu 
na to, zda je X osoba nebo předmět. V digitálním světě je již otázka 
polohy záludná, ale není nemožné na ni odpovědět. Kde jsou vlastně vaše 
e-maily? Špatná odpověď by byla "v cloudu", což je jen počítač někoho 
jiného. Přesto, pokud byste chtěli vystopovat každé úložné zařízení, 
na kterém se vaše e-maily nacházejí, mohli byste je teoreticky najít.

U bitcoinu je otázka "kde" vskutku ošemetná. Kde přesně jsou vaše bitcoiny?

> "Otevřel jsem oči, rozhlédl se kolem sebe a položil nevyhnutelnou, 
> tradiční, žalostně otřepanou pooperační otázku: 'Kde to jsem?'"
> <cite>[Daniel Dennett]</cite>

Problém je dvojí: Zaprvé, distribuovaná účetní kniha je distribuována 
pomocí úplné replikace, což znamená, že je všude. Za druhé, neexistují 
žádné bitcoiny. Nejen fyzicky, ale i *technicky*.

Bitcoin (síť) eviduje soubor neutracených výstupů transakcí, aniž by se 
vůbec musel odkazovat na nějakou entitu, která by představovala 
bitcoin (peníze). Existence bitcoinu se odvozuje z toho, že se podíváme 
na soubor neutracených transakčních výstupů (UTXO) a každou položku 
se 100 miliony základních jednotek (satoshi) nazveme bitcoinem.

> "Kdepak je? Právě v tuto chvíli - na cestě? [...] Za prvé, žádné 
> bitcoiny nejsou. Prostě nejsou. Neexistují. Existují záznamy v účetní 
> knize, která je sdílená [...] Neexistují na žádném fyzickém místě. 
> Účetní kniha však existuje v podstatě na každém fyzickém místě. 
> Geografie zde nemá smysl - s určováním pravidel vám zde nepomůže."
> <cite>[Peter Van Valkenburgh][wbd049]</cite>

Co tedy skutečně vlastníte, řeknete-li "mám bitcoin", když žádné 
bitcoiny neexistují? No, vzpomínáte si na všechna ta podivná slova, 
která vás peněženka při jejím založení nutila zapsat? Ukazuje se, že právě 
tato magická slova jsou tím, co vlastníte: kouzelné zaklínadlo, pomocí 
něhož lze do veřejné účetní knihy přidat několik záznamů - klíče 
k "přesunu" některých bitcoinů. A právě proto jsou, za všech okolností, 
vaše privátní klíče vašimi bitcoiny. Pokud si myslíte, že si tohle celé 
vymýšlím, můžete mi své soukromé klíče směle poslat.

Bitcoin mě naučil, že poloha je ošemetná záležitost.

---

{% include links.html lesson=3 %}

<!-- Through the Looking-Glass -->
[a magic spell]: https://dergigi.com/2018/08/17/the-magic-dust-of-cryptography/

<!-- Down the Rabbit Hole -->
[Daniel Dennett]: https://www.lehigh.edu/~mhb0/Dennett-WhereAmI.pdf
[1st Amendment]: https://en.wikipedia.org/wiki/First_Amendment_to_the_United_States_Constitution
[wbd049]: https://www.whatbitcoindid.com/podcast/coin-centers-peter-van-valkenburg-on-preserving-the-freedom-to-innovate-with-public-blockchains

<!-- Wikipedia -->
[alice]: https://en.wikipedia.org/wiki/Alice%27s_Adventures_in_Wonderland
[carroll]: https://en.wikipedia.org/wiki/Lewis_Carroll
